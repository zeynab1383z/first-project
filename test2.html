<!DOCTYPE html>
<html lang="en">
<head>
    <meta charset="UTF-8">
    <title>Title</title>
</head>
<body>
<h2 dir="rtl">وردپرس چیست؟</h2>
<p dir="rtl">وردپرس یک سیستم مدیریت محتوا (CMS) متن‌باز است که امکان طراحی و توسعهٔ سایت و همچنین تولید محتوا بدون کدنویسی را فراهم می‌کند.</p>
<p dir="rtl">سیستم مدیریت محتوا (CMS) نرم‌افزاری است که به شما کمک می‌کند بدون نیاز به دانش فنی تخصصی، محتواهای سایت را ایجاد، مدیریت و اصلاح کنید.</p>
<p dir="rtl">به‌جای اینکه سیستم خود را برای ذخیرهٔ اطلاعات، ارائهٔ محتواهای متنی و بصری و سایر عملکردها طراحی کنید، CMS تمام زیرساخت‌ها را یکجا فراهم می‌کند تا شما روی بخش‌های قابل‌مشاهده سایت (Front End) تمرکز کنید. از طرفی، اگر به امکانات بیشتری نیاز پیدا کنید، می‌توانید با نصب افزونه و باز هم بدون کدنویسی، آن را به سایت اضافه کنید.</p>
<h3 dir="rtl">تاریخچه وردپرس</h3>
<p dir="rtl">مت مولنوگ (پایه‌گذار وردپرس) از یک سیستم وبلاگ‌نویسی به‌نام b2/cafelog استفاده می‌کرد؛ ولی سال ۲۰۰۲، b2/cafelog ارائهٔ به‌روزرسانی را متوقف کرد. همین مسئله باعث شد مت مولنوگ مصمم شود این سیستم را خودش توسعه دهد و از آن، برای بلاگ‌نویسی استفاده کند. پس از اعلام رسمی این موضوع در بلاگ شخصی مت، مایک لیتل در بخش نظرات همان پست بلاگ اعلام کرد آمادهٔ همکاری با مت در این زمینه است. کمی از این ماجرا نگذشته بود که میشل والدریگی (توسعه‌دهندهٔ اصلی b2) به این تیم اضافه شد و در نهایت، سال ۲۰۰۳ اولین نسخهٔ وردپرس (۰/۷) منتشر شد.</p>

</body>
</html>